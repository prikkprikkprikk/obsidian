
# Cryptic Crosswords

Eg er veldig glad i kryssord – og faktisk er eg kanskje meir å _lage_ enn å _løyse_ kryssord. For ti-femten-tjue år sidan fekk eg til og med _betalt_ for det av og til, og det er sjeldan eg har hatt det så gøy som då eg konstruerte puslespel.

I årevis har eg følgd YouTube-kanalen "Cracking the Cryptic":https://www.youtube.com/@CrackingTheCryptic, som tidleg enda opp med å handle aller mest om sudoku, og berre ein sjeldan gong om faktiske «cryptic crosswords». Problemet for min del er at dei kryptiske kryssorda i The Times er _altfor_ kryptiske, spesielt for ein som ikkje er innfødd brite. Aller helst bør ein ha eit større ordforråd enn normalt også, og tilgong til ordbok.

Men så, for nokre dagar sidan, fann eg ut at The Guardian sine "«Quick Cryptic»-oppgåver":https://www.theguardian.com/crosswords/series/quick-cryptic er svært mykje lettare og snillare, og godt mogelege å løyse utan hjelp, også for meg. Dermed har eg med stor glede og entusiasme løyst ein god del av desse den siste veka.