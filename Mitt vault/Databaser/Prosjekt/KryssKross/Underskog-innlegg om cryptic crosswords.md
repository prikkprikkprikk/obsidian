
# Cryptic Crosswords

Eg er veldig glad i kryssord – og faktisk er eg kanskje meir glad i å _lage_ enn å _løyse_ kryssord. For ti-femten-tjue år sidan fekk eg til og med _betalt_ for det av og til, og det er sjeldan eg har hatt det så gøy som då eg konstruerte puslespel.

Ein periode brukte eg å kjøpe laurdags-Dagbladet utelukkande for Rolf Hansen sine kryssord. Men dei siste åra har eg dessverre ikkje tatt meg tid til verken å lage eller løyse, men no ser det ut til at det kanskje held på å snu litt.

I årevis har eg følgd YouTube-kanalen "Cracking the Cryptic":https://www.youtube.com/@CrackingTheCryptic, som tidleg enda opp med å handle aller mest om sudoku, og berre ein sjeldan gong om faktiske «cryptic crosswords». Problemet for min del er at dei kryptiske kryssorda i The Times er _altfor_ kryptiske, spesielt for ein som ikkje er innfødd brite. Aller helst bør ein ha eit større ordforråd enn normalt også, og tilgong til ordbok.

Men så, for ei vekes tid sidan, fann eg ut at The Guardian sine "«Quick Cryptic»-oppgåver":https://www.theguardian.com/crosswords/series/quick-cryptic er svært mykje lettare og snillare, og godt mogelege å løyse utan hjelp, også for meg. Dermed har eg med stor glede og entusiasme løyst ein god del av desse den siste veka. Det har til og med fått meg til å _abonnere_ på The Guardian.

For dei som ikkje kjenner til kryptiske kryssord, så har The Guardian ei heil rekkje artiklar om dei ulike triksa og teknikkane som blir brukte i slike oppgåver – du finn lenker til dette "på denne hendige oversiktssida":https://www.theguardian.com/crosswords/crossword-blog/2024/oct/21/how-to-solve-cryptic-crosswords-the-ultimate-beginners-guide.

(Eg har også – som nemnt i "Hva har gjort deg glad i dag?":https://underskog.no/samtale/105740-hva-har-gjort-deg-glad-i-dag?comment_id=5880783#c5880783 – begynt å utforske om det går an å lage «kryptiske kryssord» på norsk også, og det ser som sagt ut til at det er svært mogeleg, og innmari gøy – men meir om det på eit seinare tidspunkt her i kryssord-forumet.)